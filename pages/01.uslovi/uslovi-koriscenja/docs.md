---
title: 'Uslovi korišćenja'
taxonomy:
    category:
        - docs
visible: true
---

Korišćenjem ovog internet servisa registrovanog pod domenom [pitalica.org](https://www.pitalica.org) (u daljem tekstu servisa), potvrđujete da prihvatate sledeće uslove i izjave o saglasnosti:
- [Uslove korišćenja](https://uputstva.pitalica.org/uslovi/uslovi-koriscenja) - ovaj dokument
- [Politiku privatnosti](https://uputstva.pitalica.org/privatnost/politika-privatnosti)
- [Pravila upotrebe kolačića](https://uputstva.pitalica.org/privatnost/cookies)
- [Pravilnik o ponovnoj upotrebi i deljenju sadržaja](https://uputstva.pitalica.org/koriscenje-sadrzaja/ponovna-upotreba)

Ovaj internet servis osnovan je od strane Fondacije Glasnik, registrovane kod nadležnog organa pod matičnim brojem 28830955 (u daljem tekstu Fondacije) i u njenom je vlasništvu.
Fondacija zadržava pravo izmena „Uslova korišćenja“ i „Politike privatnosti“ u bilo kom trenutku, bez prethodne najave i bez naknadnog obaveštenja.
Servis vam pruža mogućnost pregleda celokupnog sadržaja bez otvaranja korisničkog naloga. Za korišćenje širih funkcionalnosti servisa (postavljanje sadržaja i interakciju sa ostalim korisnicima) neophodna je registracija korisničkog naloga.

### Korišćenje korisničkog naloga
Administratori Servisa zadržavaju pravo brisanja korisničkog naloga i njime obuhvaćenog sadržaja u bilo kom trenutku, bez najave i bez određenog razloga.
Nalozi korisnika koji ne budu poštovali Uslove korišćenja bići brisani.

### Pravila postavljanja sadržaja
Otvaranjem korisničkog naloga stičete pravo postavljanja sadržaja koji obuhvata tekst, slike i veze ka drugim veb sajtovima. Sadržaj objavljen od strane korisnika mora poštovati uslove korišćenja kako ne bi bio obrisan. Sadržaj koji nije u skladu sa Uslovima korišćenja može biti obrisan i može dobesti u pitanje postojanje korisničkog naloga sa koga je postavljen.

### Objavljivanje tekstualnog sadržaja
##### Tipovi sadržaja
Servis je predviđen za objavljivanje tri tipa sadržaja. Moguće je postavljanje sledećih tipova sadržaja:
1.	Pitanja
2.	Odgovora
3.	Komentara na pitanje i/ili na odgovor
Tačke 1 i 2 mogu sadržati multimedijalni sadržaj (slike i ugrađene video ili audio zapise)
Tačka 3 može da sadrži samo tekstualni sadržaj
Sledeća pravila se odnose na sva tri tipa sadržaja. Kako objavljeni sadržaj ne bi bio obrisan, mora biti u skladu sa sledećim uslovima:
-	Ne sme da sadrži govor mržnje tj. Ne sme da iskazuje mržnju prema bilo kojoj zajednici ili pojedincu, po bilo kom osnovu
-	Ne sme da vređa nacionalna, verska, građanska i manjinska prava
-	Ne sme da izlaže podatke o ličnosti tj. Mora poštovati Zakon o zaštiti podataka o ličnosti

### Objavljivanje slika
Uz tekstualni sadržaj moguće je objavljivati i slike. Slike koje ne budu u skladu sa ovim odredbama mogu uzrokovati brisanje čitave objave tj. Pitanja ili Odgovora. Ove odredbe važe bez obzira na to da li se radi o fotografijama ili o ilustracijama.
Objavljene slike ne smeju:
-	Da prikazuju scene nasilja, egzekucija i ostali uznemirujuć sadržaj
-	Da prikazuju nago ljudsko telo
-	Da prikazuju seksualno eksplicitan sadržaj
-	Da prikazuju vređanje, ponižavanje ili uznemiravanje određene ličnosti ili grupe ljudi
-	Da sadrže montirani prikaz stvarnih događaja
-	Da sadrže bilo kakvu vrstu sablažnjivog sadržaja

Gore navedene odredbe primenjuju se na objavljeni sadržaj nezavisno od konteksta u kome se on može naći.
### Postavljanje veza ka drugim veb sajtovima
Postavljanje veza ka drugim veb sajtovima dozvoljeno je samo ako postavljene veze odgovaraju kontekstu objave

##### Zabranjeno je: 
-	Objavljivanje promotivnih veza tj. Objavljivanje veza zarad preusmeravanja korisnika na stranicu određenog internet servisa (komercijalnog ili besplatnog), proizvoda ili usluge
-	Dodavanje veza koje vode ka potencijalno obmanjivom sadržaju; dodavanje veza ka „phishing“ sajtovima i veb sajtovima koji nude preuzimanje određene aplikacije ili traže unošenje ličnih podataka, podataka o kreditnoj kartici ili podataka neophodnih za prijavljivanje na druge internet servise kao što su korisnička imena, email adrese ili lozinke
